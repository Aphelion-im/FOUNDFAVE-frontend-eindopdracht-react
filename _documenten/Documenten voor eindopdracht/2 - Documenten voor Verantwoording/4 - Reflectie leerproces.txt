Reflecteer hierbij ook op je eigen leerproces: wat ging goed en wat kan de volgende keer beter?
---
Reflectie
---
Inleiding
---
* Toen ik me ging oriënteren op een opleiding tot web developer ben ik op gesprek geweest met drie potentiële kandidaten: 
Techgrounds, Winc Academy en NOVI Hogeschool. Het werd voor mij al snel duidelijk dat NOVI (voor mij) de beste van de drie is. 

* NOVI bevalt me beter dan verwacht en heb het eerste half jaar van de opleiding als prettig ervaren. Er hangt hier een gemoedelijke en vriendelijke sfeer.

* Daarbij ook fijn dat je een HBO-functiecertificaat krijgt uitgereikt na het succesvol voltooien van de opleiding.

* De lesstof wordt langzaam opgebouwd richting de eindopdracht en wordt steeds iets moeilijker. 
Naarmate de tijd verstrijkt begint het toch wel pittig te worden.
Deze opleiding is niet voor de poes, maar zeker wel haalbaar. 

* Er is voldoende ondersteuning vanuit NOVI om de wekelijkse opdrachten met succes te kunnen voltooien in de vorm van lessen, lesstof, huiswerkklassen, etc. 
Ook kun je vragen stellen online via teams aan de docenten, SME'ers (Subject Matter Experts) en ook aan je medestudenten.

* Na Covid-19 zijn er een hoop dingen veranderd in het onderwijs. Les volgen gaat nu (grotendeels) online. 
Daarom heb ik het contact met medestudenten wel gemist, ook al kon ik naar de locatie komen in Utrecht. 

* Aan de andere kant erg fijn dat ik de studie 100% thuis en online kon doen in verband met de mantelzorg van mijn pa. 


V Wat ging goed?
---
* Dat ik al kennis had van grafisch ontwerpen kwam wel goed uit tijdens de opleiding. 
Daarom ging het ontwerpen van het logo, de wireframes, prototypes en deze documenten, in een stijl die op die van Marvel lijkt, goed.

* Om de tijd om te studeren goed te verdelen doe ik per dagdeel iets anders. Dit geeft ook afwisseling. 
Omdat ik me 's avonds creatiever en productiever voel, doe ik 's middags voornamelijk mantelzorg, huishouden, theorie en schrijven. 

* In de avond, na het avondeten, ga ik programmeren. Ook omdat ik het prettiger vind om met een volle maag te coden. 
Als ik honger heb kan ik me niet goed concentreren.

* Wat betreft de planning, op het moment van schrijven, heb ik de laatste 4 weken gereserveerd om de React app eindopdracht te voltooien. 
In de weken daarvoor ben ik voornamelijk bezig geweest met de use cases, wireframes, om documenten te schrijven, etc. 
Eerst de basis goed en daarna pas daadwerkelijk programmeren.

* Voordat ik begon aan de eindopdracht heb ik allerlei losse projecten gemaakt. 
Een los project behandelt React-router-dom. Een ander project behandelt Axios. Nog een project behandelt useState, etc.

* Al deze losse projecten heb ik samengebracht in de eindopdracht. 
Ook van de NOVI GitHub-repositories heb ik veel voorbeeldcode kunnen gebruiken. 
Wat dat betreft zijn de studenten erg verwend door de docenten en is deze code aan ons geserveerd op een dienblad en te gebruiken in de eindopdracht.

* Ik doe elke dag, consistent, iets aan de opleiding. Al is het maar een klein beetje. 


v Wat kon beter?
---
* Ik heb vaak de neiging om op een dag alleen theorie te gaan doen (Lezen of YouTube video's kijken) in plaats van daadwerkelijk te coden. 

* Dit is iets waar ik steeds tegenaan loop. Misschien is het een vorm van uitstelgedrag. Soms moet ik mezelf dwingen om te gaan coden,
en als ik eenmaal bezig ben, dan geniet ik ervan en ga dan vaak tot in de nacht door. 
Je leert toch het meeste als je je kennis daadwerkelijk toepast, heb ik gemerkt.

* Het gekke is dat ik de volgende dag als ik opsta weer geen zin heb om te coden, 
terwijl ik de dag daarvoor zo lekker op dreef was. Hoe dit psychische mechanisme werkt, ontgaat me.

* Ik had de Marvel API beter moeten controleren voordat ik het idee ging indienen bij de SME tijdens de ideefase.
Achteraf gezien is dit niet de API die ik in gedachten had. De API geeft niet de gewenste informatie die ik zoek en enkele endpoints geven een 404 foutmelding. 

* Ik ben uiteindelijk toch maar met de Marvel API doorgegaan omdat er online allerlei voorbeelden zijn te vinden over het werken met React en de Marvel API,
wat voor mijn gevoel de kansen om de opleiding te halen vergroten. Na de opleiding kan ik de app alsnog perfectioneren.

Het project inschatten
---
* Beetje lastig om in te schatten tijdens het plannen en ontwerpen van de app wat ik waarschijnlijk wel of niet kan bouwen.
Ik heb mezelf hier echt mee moeten remmen qua wensen om niet te hard van stapel te lopen. 

* Lastig om in te schatten hoeveel tijd ik nodig heb om de app te bouwen. 
Daarom probeer ik zoveel mogelijk vooruit te lopen op het schema die de groep aanhoudt.

Documenten schrijven
---
* Ik had wat moeite met het schrijven van de documenten. De inleidingen schrijven heb ik enkele uren over gedaan. 
Ik had deze tijd liever willen besteden aan het maken van het project. 
Al met al gaf het me voldoening om een mooi document op te leveren en schrijf ik nu beter voor mijn gevoel door het vinden van een zogenaamde "tone of voice".

Demotivatie
---
* Ik heb zeker wel momenten gehad dat ik me even gedemotiveerd voelde, geen zin had om te studeren, me niet goed voelde of gewoonweg moe.
Me afvroeg of ik wel tijd genoeg heb om de eindopdracht op tijd te voltooien en zat ik lichtelijk te stressen. 

* Toch blij dat ik deeltijd ben gaan doen. Als ik sommige van mijn medestudenten zo inschat, die de voltijdopleiding doen en beide leerlijnen volgen. 

* Respect voor diegene die de voltijd bootcamp halen.


v Vooruitzicht tweede helft van de opleiding
---
* 2e helft van de opleiding (backend) zal vast beter gaan schat ik in wat betreft efficiënt studeren, alhoewel ik frontend beter beheers. 

Ik heb nog weinig tot geen kennis van backend en zal voor mijn gevoel enorm gaan groeien in de tweede helft van de opleiding. 

Ik weet nu beter hoe NOVI te werk gaat en waar ik op moet letten, hoe Teams werkt, de indeling van de lesstof, etc. 

Op naar de tweede helft van de opleiding. Ik heb er veel zin in!

André de Groot














Archief
---
* Ik heb er voor gezorgd dat ik minstens elke dag een stuk van het project voltooi. Ik heb geen dag overgeslagen.

* Een dag vooraf plannen wat ik de dag er op ga doen vond ik erg prettig. Dan weet je waar je aan toe bent en 
heb je aan het einde van de dag een goed gevoel dat je je doelen hebt behaald.

* Ik heb er naar gestreefd om aan alle criteria van de eindopdracht te voldoen. 

Op dagen dat ik me wat minder energiek/gemotiveerd voel, doe ik meer schrijfwerk of theorie.

* Voordat ik begon met coden heb ik eerst goed uitgewerkt hoe ik de losse onderdelen in elkaar ga zetten.
- Eerst de routing met React Router DOM.

* Ik zal in het tweede gedeelte niet meer mee gaan doen aan de peer reviews. Dit had voor een lage return on investment. Het kost veel tijd om 
een project na te kijken van de medestudenten en enkele studenten waren te beroerd of hadden geen zin om mijn werk na te kijken.
Het was wel handig om met Git/GitHub te oefenen en Pull Requests.

? Heb ik last minute nog extra functionaliteit/effecten e.d. kunnen bijvoegen?

* Voordat ik begon bij NOVI Hogeschool zat ik te twijfelen of ik een opleiding wou volgen bij Winc Academy of bij NOVI Hogeschool. 

* kwam ik het kraampje van NOVI Hogeschool tegen op een opleidingsbeurs.
Op die beurs stonden ook een aantal andere opleidingen, waaronder Techgrounds. 

* Techgrounds had de opleiding last-minute geannuleerd en ben
ik me verder gaan oriënteren. 

* Bij de kraampje stonden diverse mensen waar je informatie over de opleiding kon inwinnen.

* Een heuse Hbo opleiding met een Hbo certificaat.

* Uiteindelijk heb ik gekozen voor NOVI Hogeschool. Winc Academy gaf een gevoel alsof ik bij de LOI zou gaan studeren. NOVI gaf me echt een Hbo gevoel.

* Het principe van de gegevens weergeven van de API in de UI (User Interface) blijft hetzelfde. 

* Dat geeft voor mij toch wel aan dat ik coden leuker vind dan schrijven. 

* En ik heb sowieso nog niet de kennis in huis om een uitgebreide app te bouwen met de gewenste functionaliteit. 

* Mijn prioriteit is het behalen van de opleiding en om te leren.

* De app kan ik na de opleiding alsnog perfectioneren en aansluiten op een andere API. Of ik maak zelf een API.

* Ik had liever een films en series database willen gebruiken.
